## Marsi felfedező es ütközés elkerülő robot

A robot célja egy terület felfedezése, valamint ezen felfedezés közben az ütközések elkerülése. Ezen feladatok megoldásához a servo kerekeket, távolság érzékelőt es iránytűt vettük igénybe. A funkcionalitás a következő: a robot egyenes irányú egyenletes mozgást végez mindaddig amig nem közeledik akadályhoz. Amennyiben ilyet érzékel csökkent a sebességen, de tovább folytatja az utat. Ennek oka, ha véletlen egy marslakóba futnánk, lesz ideje a közeledésünket érzékelve arrébb menni(vagy repülni, esetleg szökkenni vagy bármit amit a marslakók tudnak). Siker esetén tovább tudjuk folytatni az utat egyenesen. Amennyiben viszont igazi akadályhoz vagy pedig egy makacs marslakóhoz közelednénk, akkor elindítjuk az elkerülő protokollt! Első lepésként a robot minimálisan hátra tolat, hogy legyen helye a következő manőverhez. Ezután körbefordul es felméri a környezetet. Megkeresi azt az irányt amerre a legnagyobb távolságot érzékeli. Ezután az előbbi lepésben elmentett irányba folytatja az útját. A fejlett algoritmusnak köszönhetően egy kerék elvesztese eseten is teljesen funkcionál a robot (Ezt a tesztelés is alátámasztotta). Sajnos a felfedezés során látottak rögzítésére szolgáló kamera nem része az alapcsomagnak. Ez emelt díjas SMS-ért megvásárolható lesz a későbbiekben.

